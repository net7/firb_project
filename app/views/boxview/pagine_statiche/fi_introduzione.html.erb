<%=
    boxview_widget 'Introduzione', {:class => 'introduzione widget_draggable'} do |w| 
        w.content %[ 

<P CLASS="western" ALIGN=JUSTIFY STYLE="text-indent: 1.25cm; margin-bottom: 0cm; line-height: 150%">
La <I>Mascherata della Genealogia degli Dei</I> sfilò per le strade di Firenze il 21 febbraio 1566, nel contesto dei grandiosi festeggiamenti organizzati dal Duca Cosimo per il matrimonio di Francesco de’ Medici con Giovanna d’Austria, alla preparazione dei quali parteciparono tutti i principali letterati e artisti della città. Negli anni del Principato mediceo, quando il mecenatismo granducale commissiona le sfilate e tiene geloso conto della documentazione relativa, il corredo iconografico connesso ai carri allegorici dei Trionfi di Carnasciale trova una testimonianza tanto abbondante quanto artisticamente eccellente nei disegni preparatori per questo epocale evento festivo.
</P>
<P CLASS="western" ALIGN=JUSTIFY STYLE="text-indent: 1.25cm; margin-bottom: 0cm; line-height: 150%">
I disegni relativi ai 21 carri delle divinità ed ai costumi dei 265 personaggi che sfilarono al loro séguito sono conservati in tre distinte serie di documenti presso la Biblioteca Nazionale Centrale di Firenze e la Galleria degli Uffizi. La prima custodisce, nel manoscritto Palatino C.B.III.53/1, quelli che gli storici dell’arte e dello spettacolo concordano nel ritenere i disegni preparatori originali: 16 per i carri e 132 per i costumi,
attribuiti questi ultimi ormai con certezza, in virtù di considerazioni tecnico-stilistiche, conferme archivistiche e riscontri paleografici, alla matita di Alessandro Allori e collaboratori. Due serie ricavate da questa – di qualità variamente inferiore all’originale, ma alquanto utili ad integrarne le lacune – sono conservate nel manoscritto II.I.142 della medesima BNCF e nei disegni di figura numeri 2667-2945 raccolti in due volumi del Gabinetto Disegni e Stampe degli Uffizi.
</P>
<P CLASS="western" ALIGN=JUSTIFY STYLE="text-indent: 1.25cm; margin-bottom: 0cm; line-height: 150%">
In sinergia con le tre serie di disegni, la ricostruzione della sfilata è assistita da due coeve descrizioni a stampa, esemplari rappresentanti di un frequentato sottogenere accademico: il minuzioso <I>Discorso sopra la Mascherata della Geneologia degl'Iddei de' Gentili</I> di Baccio Baldini (Firenze, Giunti, 1566) e la sezione conclusiva della  <I>Descrizione</I> dell’intero complesso dei festeggiamenti per le nozze (iniziati con l’apparato per l’entrata trionfale di Giovanna in città nel dicembre 1565) stampata nel 1568 in appendice all’edizione giuntina delle <I>Vite</I> del Vasari (III.2, pp. 882-979: 950-977), ma da assegnarsi alla penna di Giovan Battista Cini.
</P>
<P CLASS="western" ALIGN=JUSTIFY STYLE="text-indent: 1.25cm; margin-bottom: 0cm; line-height: 150%">
La recente proposta di attribuire il programma iconografico proprio a Baccio  Baldini (invece che al Borghini, come a lungo si è detto) ottiene significative conferme proprio dai disegni dell’Allori. Il confronto con le lettere autografe del pittore ci ha permesso di identificare con certezza la mano dell'Allori nelle annotazioni manoscritte che riportano su gran parte dei figurini le istruzioni dettate dall'iconografo per l'<I>inventio</I> del costume (tipologia, colori, oggetti ed altri attributi del personaggio). Sono annotazioni che corrispondono molto spesso alla lettera col <I>Discorso</I> a stampa:  non di rado, infatti, l’unica differenza fra testo manoscritto e testo a stampa è l’uso del congiuntivo presente, progettuale, nei figurini («vi sia», «abbia», etc.) contro quello dell’imperfetto indicativo, <I>a posteriori</I>, nella descrizione poi pubblicata («vi era», «avea», etc.). Entrambi i testi dipendono evidentemente dal programma iconografico originario, che il Baldini maneggia liberamente, e con compromettente padronanza.
</P>
<P CLASS="western" ALIGN=JUSTIFY STYLE="text-indent: 1.25cm; margin-bottom: 0cm; line-height: 150%">
Il parallelismo tra istruzioni e <I>Discorso</I> è tanto eclatante da autorizzare la correlazione diretta delle immagini e dei loro attributi iconologici alle numerose fonti mitografiche additate dal Baldini. Un raffronto sistematico coi repertori iconografici del medio Cinquecento dimostra che Boccaccio, Esiodo, Virgilio, Servio, Ovidio, Plinio, Stazio, Claudiano, Macrobio, Cornuto, Pausania, Igino, Orapollo, Agostino, Aulo Gellio e le decine di altri autori citati dall’erudito ispirarono le soluzioni iconografiche del 1566 per vie dirette, e non furono attinti di seconda mano dai manuali, come un’autorevole tradizione critica ha invece sostenuto fino a ieri. La dialettica che così si instaura tra i testi (delle note manoscritte, dei resoconti accademici, delle fonti letterarie) e le immagini (i disegni del Palatino, talvolta provvidi di integrazioni inedite) permette di imperniare sui bozzetti del ms. Pal. C.B.III.53/1 l’allestimento di un repertorio di primario interesse per lo studio dell’iconografia mitologica e allegorica del Rinascimento, nonché di ricostruire nel dettaglio un episodio epocale nella tradizione secolare dei Trionfi carnascialeschi.
</P>
<P CLASS="western" ALIGN=JUSTIFY STYLE="text-indent: 1.25cm; margin-bottom: 0cm; line-height: 150%">
<BR>
</P>
<P CLASS="western" ALIGN=JUSTIFY STYLE="text-indent: 1.25cm; margin-bottom: 0cm; line-height: 150%">
L’archivio digitale <I>Mascherata degli Dei</I> si fonda sulla descrizione analitica dei diversi soggetti raffigurati nei disegni del manoscritto Palatino e sulla loro connessione coi testi delle postille manoscritte, delle due descrizioni coeve (il <I>Discorso</I> di Baccio Baldini e la <I>Descrizione</I> di Giovan Battista Cini) e con le fonti letterarie e
storico-antiquarie chiamate in causa dal programma iconografico. Un tale ramificato ipertesto può esser fatto rampollare
in special modo innestando sulle immagini il resoconto-commento del Baldini, sempre perfettamente informato e  indefessamente minuzioso nell’esplicare e commentare per il lettore le <I>auctoritates</I> legittimanti che sostanziano le scelte iconologiche dell’«Autore» della <I>Mascherata</I> (cioè probabilmente egli stesso).
</P>
<P CLASS="western" ALIGN=JUSTIFY STYLE="text-indent: 1.25cm; margin-bottom: 0cm; line-height: 150%">
Ogni disegno del manoscritto viene corredato di una descrizione analitica, di note di studio intese a chiarirne aspetti problematici e peculiarità iconografiche, di rimandi alle fonti e ai riscontri, di liste di parole chiave e di codici iconografici (Iconclass), nonché delle trascrizioni diplomatiche di tutte le annotazioni manoscritte. Queste ultime costellano la massima parte dei figurini dell’Allori ed assolvono a diverse funzioni, a seconda della mano che le verga: è la mano dell'Allori stesso, a nostro avviso, che verga negli angoli alti di gran parte dei fogli le note che delineano le caratteristiche principali di vesti, acconciature ed attributi del personaggio mitologico in oggetto; attorno alle figure disegnate, si stratificano poi altri appunti più brevi, alcuni che specificano gli oggetti, i materiali e i colori richiesti, altri (di mano più rozze, di matrice mercantesca, attribuibili ai sarti) che registrano i progressi nella produzione dei vari elementi, fino al traguardo del "fatto".
</P>
<P CLASS="western" ALIGN=JUSTIFY STYLE="text-indent: 1.25cm; margin-bottom: 0cm; line-height: 150%">
La stretta parentela testuale fra le istruzioni manoscritte dall'Allori e le descrizioni del <I>Discorso</I> del Baldini individua un piano di transizione fra la <I>Mascherata</I> dei disegni e quella della descrizione a stampa, sul quale è possibile proiettare una più dettagliata ricostruzione del programma dell’erudito iconografo. Allo scopo di integrarne efficacemente il testo nell’archivio digitale, i brani di Baldini e di Cini relativi a ciascuna immagine sono trascritti, marcati e indicizzati con linguaggio XML, nonché correlati alla corrispondente scheda descrittiva: per facilitare il confronto col disegno, due appositi link possono affiancare ad essa le schede di testo pertinenti dal <I>Discorso</I> o dalla <I>Descrizione</I>. Le prime, in particolare, sono corredate dalle coordinate testuali moderne delle fonti menzionate, tutte riscontrate nel corso della schedatura.
</P>
<P CLASS="western" ALIGN=JUSTIFY STYLE="text-indent: 1.25cm; margin-bottom: 0cm; line-height: 150%">
Numerosi <I>Indici</I> permettono di accedere alle schede secondo diverse modalità: in base alla sequenza delle carte del
manoscritto; o all’ordine della sfilata ricostruito sulla documentazione grafica e descrittiva, organizzato per carri e relativi cortei; oppure secondo il nome dei personaggi; o gli attributi-chiave indicizzati nella scheda di studio (componenti); o i codici Iconclass; o, infine, le fonti testuali individuate.
</P>
<P CLASS="western" ALIGN=JUSTIFY STYLE="text-indent: 1.25cm; margin-bottom: 0cm; line-height: 150%">
Le immagini vengono trattate con un sistema di mappatura grafica per racchiuderne in poligoni le porzioni salienti (soprattutto le annotazioni manoscritte e gli attributi iconografici di personaggi e carri): all’interno delle schede, i campi di testo con le trascrizioni e gli elenchi di componenti iconici sono collegati alle porzioni pertinenti in modo
che il passaggio del cursore sull’immagine o sui testi li evidenzi graficamente entrambi, rendendo più immediati e dinamici la presentazione e lo studio dei dati.
</P>
<P CLASS="western" ALIGN=JUSTIFY STYLE="text-indent: 1.25cm; margin-bottom: 0cm; line-height: 150%">
La sinergia fra testi e immagini è perciò in grado di generare una ricostruzione virtuale del percorso dialettico di invenzione e realizzazione del grandioso progetto iconografico della <I>Mascherata degli Dei</I> del Carnevale 1566.
</P>
<P CLASS="western" ALIGN=JUSTIFY STYLE="text-indent: 1.25cm; margin-bottom: 0cm; line-height: 150%">
<BR>
</P>
<P CLASS="western" ALIGN=JUSTIFY STYLE="text-indent: 1.25cm; margin-bottom: 0cm; line-height: 150%">
Luca Degl’Innocenti</P>
<P CLASS="western" ALIGN=JUSTIFY STYLE="text-indent: 1.25cm; margin-bottom: 0cm; line-height: 150%">
<BR>
</P>



 
]+ "<p>" +boxview_link(url_for(:controller => "boxview/pagine_statiche/fi_crediti"), "Crediti", "Crediti", "fi_crediti", 'intro') + "</p>"
    end
%>
